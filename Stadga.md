# Stadga för TIS Helsingborgs Elevkår

## _Antagen på årsmötet 2020-03-11_

---

## §1 Syfte

__mom 1__ TIS Helsingborgs Elevkårs syfte är att tillvarata sina medlemmars ekonomiska, ideella, sociala intressen för att på så sätt verka för en mer givande skoltid.

__mom 2__ TIS Helsingborgs Elevkår är en fristående samt partipolitiskt, ideologiskt och religiöst obunden organisation.

## §2 Organisation

__mom 1__ Föreningens juridiska namn är TIS Helsingborgs Elevkår.

__mom 2__ TIS Helsingborgs Elevkår har sitt säte i Helsingborgs stad.

__mom 3__ TIS Helsingborgs Elevkår högst beslutande organ är årsmötet och därefter styrelsen för TIS Helsingborgs Elevkår.

## §3 Medlemskap

__mom 1__ Alla elever på Thorén innovation school Helsingborg har rätt att bli medlemmar i TIS Helsingborgs Elevkår.

__mom 2__ Medlemskap löper läsårsvis.

__mom 3__ Medlem blir man genom att aktivt söka medlemskap i TIS Helsingborgs Elevkår och betala den av årsmötet fastslagna medlemsavgiften.

__mom 4__ Medlemskapet avslutas om:

* Medlemmen inte längre studerar vid Thorén innovation school Helsingborg.
* Medlemmen ansöker om utträde.
* Medlemmen har blivit utesluten ur TIS Helsingborgs Elevkår.

## §4 Årsmötet

__mom 1__ Årsmötet är TIS Helsingborgs Elevkårs högst beslutande organ.

__mom 2__ Årsmötet ska hållas under perioden februari till april varje år.

__mom 3__ Styrelsen ska kalla medlemmarna till årsmötet minst tre (3) veckor innan årsmötet äger rum. Kallelsen ska innehålla tid, plats och datum för årsmötet.

__mom 4__ Propositionerna ska göras tillgängliga för medlemmarna minst tre (3) veckor innan mötets öppnande.

__mom 5__ Alla motioner ska vara inlämnade till styrelsen minst två (2) veckor före årsmötet.

__mom 6__ Alla handlingar, det vill säga minst:

* Propositioner
* Motioner och motionssvar
* Verksamhetsberättelse
* Bokslut
* Revisionsberättelse
ska finnas tillgängliga för medlemmarna minst en (1) vecka före årsmötet.

__mom 7__ Alla medlemmar i TIS Helsingborgs Elevkår har yttranderätt, förslagsrätt och rösträtt på årsmötet. En röst per medlem gäller. Revisorer och valberedning har närvaro- och yttranderätt samt förslagsrätt i frågor som rör deras uppdrag.

__mom 8__ Åtminstone dessa punkter ska behandlas under årsmötet:

* Mötets öppnande.
* Val av
  * Ordförande
  * sekreterare,
  * justerare tillika rösträknare för årsmötet
* Fråga om mötet blivit utlyst enligt stadgarna
* Fastställande av röstlängd
* Fastställande av dagordning
* Presentation och godkännande av verksamhetsberättelse, bokslut och revisionsberättelse
* Fråga om ansvarsfrihet för den avgående styrelsen
* Behandling av propositioner och motioner
* Fastställande av medlemsavgift
* Val av
  * Ordförande,
  * resterande styrelse,
  * valberedning,
  * revisorer
* Övriga frågor
* Årsmötets avslutande

__mom 9__ Verksamhetsåret kallas tiden mellan två årsmöten. Redovisningsåret för ekonomin är det 1 januari – 31 december.

__mom 10__ Alla handlingar samt mötesprotokoll från årsmötet ska vara utskrivna, justerade och finnas tillgängliga för medlemmarna senast fyra (4) veckor efter årsmötets slut.

__mom 11__ Ett extra årsmöte ska hållas om styrelsen, revisorerna eller en majoritet (mer än hälften) av medlemmarna begär det.

__mom 12__ För det extra årsmötet gäller motsvarande stadgar som för det ordinarie årsmötet, med enda skillnaden är att det extra årsmötet kan hållas när som helst under året.

## §5 Stormöte

__mom 1__ Stormötet är medlemmarnas chans att direkt påverka föreningens verksamhet.

__mom 2__ Stormöte ska hållas minst en gång per termin. Årsmötet kan räknas som stormöte.

__mom 3__ Styrelsen ska kalla medlemmarna till stormöte minst två (2) veckor innan stormötet äger rum. Kallelsen ska innehålla tid, plats och datum för stormötet.

## §6 Utskott och kommittéer

__mom 1__ Styrelsen kan under året tillsätta funktionärer, utskott och kommittéer som inför dem ansvarar för olika delar av TIS Helsingborgs Elevkårs förvaltning och verksamhet. Styrelsen är dock alltid ytterst ansvarig inför årsmötet även för den förvaltning och verksamhet de gett i uppdrag åt någon annan att sköta.

__mom 2__ Utskott tillsätts för att sköta återkommande uppgifter och verksamheter inom TIS Helsingborgs Elevkår.

__mom 3__ Kommittéer tillsätts för att sköta tillfälliga uppdrag inom TIS Helsingborgs Elevkår och upplöses av styrelsen eller när uppdraget är slutfört.

__mom 4__ Varje utskott eller kommitté ska inom sig utse en ordförande för att driva utskottets intressen inför kårstyrelsen.

__mom 5__ Ordföranden för ett utskott eller en kommitté har närvaro- och yttranderätt på styrelsemöten.

__mom 6__ Att sitta i ett utskott eller en kommitté utesluter en inte från att ha ett annat uppdrag i elevkåren.

## §7 Styrelsen

__mom 1__ Styrelsen är ansvarig för TIS Helsingborgs Elevkårs förvaltning och verksamhet mellan årsmötena.

__mom 2__ Styrelsen väljs av årsmötet och består av en ordförande och ett jämnt antal ledamöter.

__mom 3__ Styrelsens uppgifter är att:

* Se till att årsmötets beslut verkställs
* Se till att stadgarna följs
* Förbereda nästa års årsmöte och lägga fram verksamhetsberättelse och bokslut samt proposition på verksamhetsplan till årsmötet
* Sköta TIS Helsingborgs Elevkårs ekonomi

__mom 4__ Styrelsen sammanträder ifall ordförande, revisorer eller en majoritet av ledamöterna sammankallar. Styrelsen kan fatta beslut om minst hälften av styrelsemedlemmarna är närvarande.

__mom 5__ Förutom styrelsens medlemmar har också revisorerna samt utskotten och kommittéernas respektive ordförande närvaro- och yttranderätt på styrelsemötena.

__mom 6__ Styrelsen utser inom sig en vice ordförande. Om ordföranden avgår, tar vice ordföranden över dennes post. Styrelsen väljer då inom sig en ny vice ordförande.

## §8 Valberedning

__mom 1__ Valberedningen väljs av årsmötet eller, om vakanta platser finns, av ett stormöte.

__mom 2__ Valberedningens uppgift är att lägga fram ett förslag till årsmötet inför valen av styrelse, valberedning och revisorer.

__mom 3__ Valberedningen har rätt att närvara vid all verksamhet TIS Helsingborgs Elevkår anordnar.

__mom 4__ Valberedningens ledamöter får inte ha styrelse- eller revisorsuppdrag inom TIS Helsingborgs Elevkår.

## §9 Revision

__mom 1__ Revisorerna består av upp till två ledamöter och väljs av årsmötet.

__mom 2__ Revisorernas uppgift är att:

* Granska huruvida styrelsen följer stadgan, samt granska styrelsens verksamhet, ekonomiska berättelse och hantering av TIS Helsingborgs Elevkårs räkenskaper.
* Avlämna en revisionsberättelse senast en (1) vecka innan årsmötet.
* Att i revisionsberättelsen ta upp hur de anser att styrelsen skött sina uppgifter som de är skrivna i stadgarna, samt lägga förslag på huruvida den avgående styrelsen ska ges ansvarsfrihet.

__mom 3__ Revisorerna har rätt att ta del av alla aktiviteter TIS Helsingborgs Elevkår anordnar samt vid styrelsemötena.

__mom 4__ Revisorerna får inte sitta i valberedningen eller styrelsen inom TIS Helsingborgs Elevkår.

## §10 Omröstning

__mom 1__ Om inget annat skrivits i stadgarna gäller enkel majoritet vid omröstning. Alltså krävs mer än hälften av rösterna för att ett förslag ska vinna. Väljer någon att inte rösta, det vill säga att lägga ned sin röst i en fråga, så räknas inte den rösten.

__mom 2__ Omröstning sker i första hand per acklamation (ja-rop). I andra hand per votering (handuppräckning) om så begärs och i tredje hand räknas rösterna om rösträkning begärs.

__mom 3__ Vid lika röstetal vinner den mening som organets ordförande eller dennes ersättare förespråkar. Ifall denne avstår från att ta det beslutet, eller inte finns på plats, avgörs omröstningen genom lottning. Detta gäller dock inte vid personval.

__mom 4__ Vid personval gäller att:

* Varje person som ska väljas måste få egen majoritet, alltså mer än hälften av rösterna.
* Om inte tillräckligt många personer får egen majoritet ska man tillsätta resten av platserna med en andra valomgång, där egen majoritet inte är nödvändig.
* Om flera personer får lika många röster på ett sätt som kan påverka resultatet av omröstningen, ska man genomföra en skiljeomröstning mellan dessa.
* Vid lika röstetal i skiljeomröstningen ska man lotta.

__mom 5__ Man får inte rösta för någon annan än sig själv. Man får inte rösta med fullmakt.

__mom 6__ Val avgörs med slutna sedlar om någon röstberättigad så begär.

## §11 Valbarhet

__mom 1__ Alla TIS Helsingborgs Elevkårs medlemmar är valbara till samtliga uppdrag inom TIS Helsingborgs Elevkår.

__mom 2__ Till ledamöter av valberedningen och revision är, förutom TIS Helsingborgs Elevkårs medlemmar, även personer som inte är medlemmar i TIS Helsingborgs Elevkår valbara.

__mom 3__ Om inte annat skrivs i stadgarna kan en person kan endast inneha ett förtroendeuppdrag inom TIS Helsingborgs Elevkår under samma verksamhetsår.

## §12 Firmateckning

__mom 1__ Föreningens firma tecknas på ett sätt som kårstyrelsen beslutar.

## §13 Uteslutning

__mom 1__ Endast årsmötet och stormötet kan utesluta en medlem i TIS Helsingborgs Elevkår ifall denne motverkat TIS Helsingborgs Elevkårs syfte som det kommer till uttryck i stadgan eller på annat sätt allvarligt skadat TIS Helsingborgs Elevkår.

__mom 2__ Beslutet måste tas med minst två tredjedelars majoritet.

__mom 3__ Mellan stormöten kan styrelsen stänga av en medlem från att delta i föreningens verksamhet.

## §14 Tolkning av stadgan

__mom 1__ Om man inte kan komma överens om hur stadgarna ska tolkas är det styrelsens tolkning som gäller. Styrelsen måste dock höra revisorernas åsikt innan den fattar sitt beslut.

__mom 2__ Beslutet om tolkning gäller fram till nästkommande årsmöte, där frågan ska avgöras.

## §15 Ändring av stadgan

__mom 1__ För att ändra i stadgan krävs kvalificerad majoritet (minst 2/3) på årsmötet alternativt enkel majoritet vid två på varandra följande årsmöten.

## §16 Upplösning

__mom 1__ För att TIS Helsingborgs Elevkår ska kunna upplösas måste det föreslås skriftligen i en proposition eller motion till ett årsmöte.

__mom 2__ Om ett årsmöte beslutar att upplösa TIS Helsingborgs Elevkår ska samma årsmöte besluta vad som händer med TIS Helsingborgs Elevkårs resurser.

__mom 3__ Beslut om upplösning måste tas med minst två tredjedelars majoritet, på två på varandra följande årsmöten.
